# Вітаю, друзі! На зв'язку Анатолій.

---

## Stage 0 plan

### General

-   [x] Git Basics
-   [x] Linux CLI, and HTTP
-   [x] VCS (hello gitty), GitHub and Collaboration

### Front-End Basics

-   [x] Intro to HTML & CSS
-   [ ] Responsive Web Design

---

## Git Basics та Анатолій

Це моє не перше знайомство з **Git**, але безумовно найкорисніше. Оскільки я тільки недавно занурився в it сферу, буває достатньо важко самостійно опрацьовувати деякий матеріал. Але завдяки вам, пан **Git** виявився не таким страшним та і взагалі більш зрозумілим. Дуже корисно, що лекції проходять англійською мовою, бо деякі незрозумілі речі підштовхують на те, щоб паралельно опрацьовувати їх і в інтернеті. Також дуже корисним і цікавим був практичний курс, який візуалізував багато речей які на словах були не надто зрозумілі. Обов'язково буду повертатися до нього і надалі, бо питань ще залишилося достатньо. Вірно каже смуглявий хлопець: **_"Практика, практика і ще раз практика"!_**

## Linux CLI, and HTTP та Анатолій

Чeсно кажучи, я напевно користувався **ОС Linux** хіба що випадково. Скажу, що достатньо цікаво було працювати в командному рядку та оцінювати функціональність використаних команд (останній раз я практикував щось подібне дуже давно ((). Навіть з'явилося бажання роздрукувати чиїсь чужі жарти, але на жаль доступу до принтера у мене немає. Чи збираюся я використовувати здобуті навички? Сподіваюся дізнатися про це у найближчому майбутньому.

Що стосується протоколу **HTTP**, то звичайно у мене були певні знання як в активного користувача інтернетом. Звісно, багато інформації я знав достатньо поверхнево, так що було корисно трошки зануритися в основи основ. Радісно було зіштовхнутися у статті із методами **_Get_** та **_Post_**, з якими я зустрічався під час знайомства з формами і які тепер заграли трошки іншими кольорами. Сподіваюсь у майбутньому попрацювати з одним з інструментів для моніторингу трафіка **HTTP**, щоб тісніше познайомитись із заголовками **HTTP**-повідомлень.

<details>
  
  <summary>Screenshots</summary>
  
![Quiz](https://github.com/ASTkach/kottans-frontend/blob/main/task_linux_cli/Quiz_1.jpg)
![Quiz](https://github.com/ASTkach/kottans-frontend/blob/main/task_linux_cli/Quiz_2.jpg)
![Quiz](https://github.com/ASTkach/kottans-frontend/blob/main/task_linux_cli/Quiz_3.jpg)
![Quiz](https://github.com/ASTkach/kottans-frontend/blob/main/task_linux_cli/Quiz_4.jpg)

</details>

## Git Collaboration

Продовжуючи знайомство з **Git**, я почерпнув додаткову корисну інформацію стосовно роботи з віддаленими репозиторіями. Навіть вже використав **_force push_**, під уважним доглядом ментора звичайно )) Тепер краще розумію які проблеми він може створювати у невмілих руках. Взагалі вже почав використовувати **Git** для роботи зі своїм віддаленим репозиторієм, так що майбутнє вже трошки настало )

Більш поглиблене знайомство з веб-сервісом **GitHub**, відкрило для мене нові функціональні можливості ресурсу, такі як **Code review** та інструмент
**Issues**. Звичайно цікаво буде зануритися у процес перевірки чужого коду, коли отримаю для цього необхідний досвід. Напевно, з багажем знань що існує, можна спробувати потренуватися лише на потенційних коттанах ) Ну і цікаво було дізнатися про методологію **CICD** та ту користь яку вона несе при розробці програмного забезпечення.

<details>
  
  <summary>Screenshots</summary>
  
![Git_Branching_test](https://github.com/ASTkach/kottans-frontend/blob/main/task_git_collaboration/Git_Branching_1.jpg)
![Git_Branching_test](https://github.com/ASTkach/kottans-frontend/blob/main/task_git_collaboration/Git_Branching_2.jpg)

</details>

## Intro to HTML and CSS

Останні місяці я активно самостійно вивчаю **HTML** та **CSS**, тому майже вся інформація, з якою я ознайомився у цих розділах, для мене не є новою. Я вже активно використовую у своїх тренувальних проектах **_семантичні теги_**, **_комбінування селекторів_**, **_псевдо-класи_**. Розуміюся на **_каскадуванні_**, **_позиціонуванні_** та **_боксовій моделі_**. Все це мене цікавить та буде ще не один раз використано у майбутньому )) Але було дуже корисно пройти викладений матеріал, так як деякі речі потрохи губляться в голові. Згадав про **_селектор нащадка_**. З нового, наприклад, були теги `<tbody>`, `<thead>` та `<tfoot>` які за необхідністю можна застосувати у таблицях. Не певен, що у майбутньому доведеться використовувати **CSS**-властивість **_float_**, хіба що для рішення якихось специфічних завдань, бо йому на заміну прийшли більш зручні та більш функціональні **CSS**-властивості **_flex_** та **_grid_**.

<details>
  
  <summary>Screenshots</summary>
  
![Learn_HTML](https://github.com/ASTkach/kottans-frontend/blob/main/task_html_css_intro/Learn_HTML.jpg)
![Learn_CSS](https://github.com/ASTkach/kottans-frontend/blob/main/task_html_css_intro/Learn_CSS.jpg)

</details>
